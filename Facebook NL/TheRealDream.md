# DS (DarkSide) | #TheRealDream | ZINNER

Laten we eens volledig eerlijk en transparant zijn. Na 22 jaar in episodes pijn te te hebben in mijn geslachtsdelen. Daarover te moeten zwijgen, en door 2 urologen meermaals verkeerd gediagnostiseerd te zijn als 'psychische spanningspijn' is het einde in zicht.

Begin dit jaar is alles terug begonnen. Mentaal wist ik dat ik op mijn sterkst stond. ONBREEKBAAR. Toch begon de episode van pijn terug. Ondanks de pijn (en met zware pijnstillers) bleef ik streven voor mijn dromen. Ging ik naar Berlijn, 2x Amerika, Londen, enz.

Gisteren 2 dagen na mijn voorlopig laatste reis naar De States had ik een groot onderzoek in UZ Gent bij de urologie. Een prachtig team. Ik ben effectief 22 (!) jaar verkeerd gediagnostiseerd. Het is nooit mentaal geweest. Binnen 2 a 3 weken heb ik een ingreep. Ik zal enkele weken rustig aan moeten doen. Maar het einde is in zicht. Een leven zonder pijn. (Een leven die ik al 22 jaar zou moeten hebben). Het is wat het is. Ik wil transparant zijn.

De ziekte heet "Het Zinnersyndroom". 6 op de 200.000 mannen heeft het. Ik heb dus het 'juiste lotto ticketje gewonnen'. HAHA.

Iets meer info over Zinner:
"Het Zinnersyndroom is een complexe urologische aandoening die hevige episodes van pijn veroorzaakt. Het heeft te maken met een ontbrekende nier en goedaardige gezwellen. Helaas is het bij mij veel te laat gediagnostiseerd en loop ik er al 22 jaar mee."

Bij deze introduceer ik ook een nieuwe hashtag: #TheRealDream.
Want dit is mijn echte droom. Een leven zonder pijn. En dat is wat ik ga krijgen. Ik ben sterk.
